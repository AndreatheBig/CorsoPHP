## STORIA

L'8 giugno il danese 1995 **Rasmus Lerdorf** invia un messaggio in un newsgroup (leggi il messaggio) annunciando il rilascio di "un set di piccoli binari scritti in C", **PHP 1.0** (che, all'inizio, significava "**Personal Home Page**". Le funzioni di **PHP 1.0** sono limitate: registra gli accessi ad un sito tracciando anche i referrers, può fare inclusioni server-side, mostra gli utenti connessi, protegge con password una pagina...

Nelle successive versioni vengono aggiunti il supporto per le query SQL in mSQL (predecessore di MySQL) e la disponibilità di un wrapper cgi (FI, "Form Interpreter", "Interprete di Form"). Intanto, verso la fine del '95, PHP comincia a diventare famoso e viene rinominato in PHP/FI, anche grazie alla possibilità di integrare PHP nelle pagine HTML

Il 12 novembre 1997 arriva PHP/FI 2.0 che, secondo il sito php.net, è usato da circa 50 000 domini.

**PHP 3.0**, rilasciato il 6 giugno 1998, segna un punto di svolta, in quanto appare lo "Zend Engine", creato dagli israeliani Zeev Suraski and Andi Gutmans. Oltre a questo vengono aggiunti il supporto per altri database e la compatibilità con Windows ed altri sistemi operativi. Cambia anche il nome che da "Personal Home Page" diventa l'attuale "PHP: Hypertext Preprocessor".

**PHP 4.0** porta, il 22 maggio 2000, molte ottimizzazioni. Viene cambiata anche la licenza, che dalla GPL (addottata fin da **PHP 1.0**) passò alla PHP License, più restrittiva ma sempre Open source.

Circa quattro anni dopo, il 13 luglio 2004, viene rilasciato **PHP 5.0**. Molti sono i miglioramenti proposti da questa versione; il principale è l'introduzione dello Zend Engine 2 e il supporto nativo alla programmazione a oggetti.

Nel 2005 la configurazione LAMP (Linux, Apache, MySql, PHP) supera il 50% del totale dei server sulla rete mondiale. 

## PHP 5

Nel 2008 PHP 5 è diventata l'unica versione stabile in fase di sviluppo. A partire da PHP 5.3.0 il linguaggio implementa una funzione chiamata "late static binding" che può essere utilizzata per fare riferimento alla classe chiamata in un contesto di eredità statica.

A partire dal 5 febbraio 2008, a causa dell'iniziativa GoPHP5 sostenuta da una serie di sviluppatori PHP, molti dei progetti open-source di alto profilo cessano di supportare PHP 4 nel nuovo codice e promuovono il passaggio da PHP 4 a PHP 5.

La versione 5 di PHP ha raggiunto la release 5.6 prima di essere abbandonata dal punto di vista dello sviluppo e supporto nel gennaio 2019.

## PHP 7

Il 3 dicembre 2015 è stata rilasciata la versione 7, attualmente ancora in fase di sviluppo e attivamente supportata.

## PHP 8

Il 27 novembre 2020 è stata rilasciata la versione 8.
